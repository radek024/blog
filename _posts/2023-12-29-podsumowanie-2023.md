---
layout: post
title: Podsumowanie 2023 i plany na 2024
author: Radek
categories: strony-www javascript
excerpt: O tym, co się działo na blogu i co dziać się będzie!
comments: true
img-thumb: 2023-12-29.png
---

2023 dosłownie za nami. Ostatnie 2 dni można absolutnie przyjąć jako błąd pomiarowy, zresztą - nic więcej tutaj nie napiszę w tym czasie. Dzisiaj słowo o tym, co się na blogu w ciągu tego roku stało, a co nie. I co będzie się dziać w 2024.

### Podsumowanie 2023

To był naprawdę dobry rok pod kątem bloga. Wokół niego miałem kilka celi, w tym wprowadzić pewną regularność we wpisach, trochę poprawić bebechy i uatrakcyjnić wizualnie wpisy. I te trzy rzeczy miały miejsce. Są ramki z tekstem, bebechy działają trochę lepiej, a ten wpis jest dwunastym w roku. Nie jest to jednak top tego, co można by osiągnąć, ale jest zadowolony. Kiedy zakładałem bloga, pisany był z myślą o dzieleniu się rzeczami, wokół których dzieliłem się informacjami na forum - a więc powszechne błędy przy kodowaniu stron. W tym roku trzymam się tej wizji, ale nie myśląc o forum (które musi mi wybaczyć moje braki w aktywności - ale nadal regularnie zaglądam!), a o samym blogu. Były zatem podstawy animacji, optymalizacji technicznej czy też obsługi schema. Każda z tych rzeczy jest doskonałym startem do pójścia krok dalej - i kto wie, czy w takiej formie nie zagości na blogu w 2024.

Cieszę się z dość spójnej tematyki - na dwanaście wpisów aż dziewięć z nich koreluje bezpośrednio ze stronami internetowymi. Jeden poświęcony jest automatyzacji (to jest też ciekawy i warty rozwinięcia temat), kolejny - studiom i ostatni, tj. ten, który nie podsumowuje rok. A miało być i na koniec merytorycznie! Niestety, nie zebrałem sił i kto wie, wpis być może pojawi się na początek 2024.

Nie walczę o cyfry. Blog pozycjonuje się na frazy w TOP10 na jakieś niskie potencjały, ale nie ma tutaj wielkich wyświetleń czy czasu spędzonego na stronie. Piszę bardziej dla funu i podzielenia się wnioskami z codziennej pracy. Co zatem czeka #bykiwkodzie w 2024?

### Plany na 2024

Przede wszystkim - treśi wymagają aktualizacji. Wpis o technikum, najlepiej klikający się przez potężnie długi czas nie jest już merytoryczny. Wpis o Aero2, który już był aktualizowany także trąci myszką. Niektóre wpisy warto rozbudować - chociażby o klasach czy id. Wątków jest bardzo dużo. Nowinki, rzeczy techniczne, to wszystko się rozrasta i należy zadbać jakość. Stąd też wpisów może nie będzie tyle samo co w tym roku, ale wpisy zachowają jakość. To samo dotyczy struktury linków bloga i może pogrzebać jakikolwiek ruch, ale krok ten chciałem podjąć bardzo dawno temu. Zamknę również prawdopodobnie komentarze, ponieważ wpływają na czas ładowania się strony, a nie przybywa żadnych ani w starszych, ani w najnowszych wpisach. To też dotyczy formularza kontaktowego. Sposób komunikacji od powstania bloga się zmienił i chociażby LinkedIn tworzy przestrzeń do kontaktu.

Zakładka *Polecane* również wymaga odświeżenia. Tak samo jak układ bloga, który mimo przeprojektowania mam wrażenie, że mógłby zrobiony lepiej.

Technicznie blog też można poprawić. Brakuje mi tu schemy, brakuje lepiej renderowanych grafik, sensownej obsługi OGP i kilku innych rzeczy. Pracy jest dużo i 2024 to rok, w którym chcę poświęcić kawałek blogowego tortu na ten aspekt.

Wpisy. Content is king. Chciałbym utrzymać dodawanie nowych wpisów, może nie co miesiąc, ale w zamian za technikę i aktualizację - jak najbardziej. 

### Podsumowanie

Dziękuję Wam wszystkim za obecność. Mam nadzieję, że rok, który się nam kończy był pozytywny także dla Was, a treści, które macie okazję przeczytać - nie tylko tutaj, ale także w sieci w ogóle, były nie tylko interesujące, ale również wartościowe. Do zobaczenia w 2024! 

