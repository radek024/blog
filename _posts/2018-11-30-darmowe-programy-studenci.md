---
layout: post
title: Korzystaj studencie!
author: Radek
categories: offtop nauka
excerpt: Zobacz co możesz zyskać będąc studentem!
comments: true
img-thumb: 2018-11-30.png
---
Studia, studia, studia… kto opuścił już pierwsze wykłady? Oczywistym jest że nie samą nauką żyje student. Nie tylko oni sobie zdają sobie z tego sprawę, na przykład mnóstwo lokali oferuje zniżki dla uczących się. Dzisiaj jednak nie o lokalach, a o usługach. Od samego początku uczelnie kładły duży nacisk na komunikację w sieci(to z ich użyciem wysyłano oraz odbierano pierwsze emaile), efektem czego mamy naprawdę mnóstwo możliwości teraz. Nie każdy zdaje sobie sprawę z ogromu możliwości, stąd ten wpis. **Studencie, korzystaj!**

Wiele firm udostępnia swoje zasoby studentom. Co więcej, niektóre firmy udostępniają materiały również uczniom szkół średnich. Dzięki temu w bardzo szybki sposób jesteśmy w stanie zbudować sobie ciekawy zestaw narzędzi, które mogą służyć przez ten okres edukacji. To pozwala nam na poznanie środowisk używanych powszechnie w pracy, łatwiejsze zaliczenia przedmiotów czy wykazanie się w np.: kołach naukowych. Niemniej: studia to etap życia w którym należy ubiegać się o swoje. Dlatego też wiele ciekawych ofert ucieka nam sprzed nosa. Należy zatem być na bieżąco z nowinkami na uczelni, aby nie ominęły nas okazje do rozwinięcia swoich umiejętności.

### Spotify dla studentów

Dużą część studenckiego życia stanowi muzyka. Jeszcze kilka lat temu nie było problemem spotkać kogoś z MP3 wielkości batonika. Całe szczęście technologia poszła do przodu. Spotify to serwis streamingowy oferujący bardzo obszerny katalog muzyczny. Dostępny na wielu platformach jest darmowy, ale nieco uciążliwy, m.in. wersja bezpłatna posiada reklamy. Spotify Free jako aplikacja mobilna nie pozwala na słuchanie wybranego kawałka(wyłącznie odtwarzanie losowe), ustawienie kolejki słuchanych utworów czy sterowanie muzyką na innym urządzeniu. Mimo wszystko ma swoje zalety: muzyka nie zajmuje połowy dostępnego miejsca w pamięci telefonu, a biorąc pod uwagę fakt że pakiety internetowe rosną coraz bardziej, to streaming nie stanowi żadnego problemu.

Czy potrzebna jest zatem wersja Premium? O tym przekonałem się po okresie próbnym(dostępny jest dla każdego po zarejestrowaniu się) oraz po wykupieniu usługi na trzy miesiące. Dzisiaj Spotify towarzyszy niemal cały czas. Fakt że mogę słuchać czego chcę bez konieczności pobierania i zajmowania przestrzeni telefonu oraz to, że mam możliwość synchronizacji muzyki słuchanej w domu, na laptopie oraz w np.: bibliotece(pamiętajcie o słuchawkach!) jest tego wart. Koszt usługi to 20 złotych miesięcznie. Przeliczając to na typowego studenta: to zestaw w McDonalds, wyjście na piwo lub do kina. Czy Spotify konkuruje z wyjściem na piwo? To trudna sprawa, wymagająca dyskusji.

![Obrazek przedstawia karty SIM]({{site.baseurl}}/img/post-img/2018-11-30/spotify.png)

Całe szczęście Spotify wychodzi naprzeciw takim problemom. Mianowicie: usługa ta dla studentów jest o połowę tańsza! Wzamian za 10 złotych miesięcznie mamy Spotify Premium. Czy taka oferta nie jest przystępna? Warunkiem korzystania z Spotify for Students jest posiadanie statusu studenta, który należy udowodnić. Dzięki temu dostęp do usługi jest ważny przez rok.

Jeżeli to nie jest nadal dobra cena, Spotify oferuje inne rozwiązanie: Spotify Family. Członkowie jednej rodziny mogą podzielić cenę 30 złotych miesięcznie na wszystkich biorących udział w planie. Przy pięciu osobach wychodzi 6 złotych miesięcznie. A to nawet nie jest kebab.

[O Spotify dla studentów - klikaj tutaj.](https://www.spotify.com/pl/student/)

### GitHub Student Developer Pack

To bardzo popularna i darmowa paczka narzędzi oraz usług od Githuba. Posiadając status ucznia lub studenta można korzystać z prywatnych repozytoriów(szczególnie przydatnych do własnych projektów) czy dostać na rok własną domenę z końcówkę `.me`. Dostępne są również kursy, które pozwolą poszerzyć nam naszą wiedzę z dziedzin takich jak webdev czy bazy danych. Ponadto dostępny jest popularny klient gita - GitKraken oraz usługi takie jak Heroku czy Bitnami.

Zestaw takich narzędzi pozwala na poważne podejście do tematu programowania oraz web developmentu. Większość z tych usług jest dość droga, a że spora część z nich jest używana na co dzień warto na nie zerknąć.

Aby uzyskać dostęp do zestawu oferowanego przez GitHuba nie musimy posiadać statusu studenta. Za pierwszym razem - kiedy dowiedziałem się o tej usłudze - byłem uczniem technikum. Aby otrzymać benefity musiałem czekać około tygodnia. Tyle trwa weryfikacja dokumentu w dla ucznia szkoły średniej. Aby proces przebiegł pomyślnie musiałem wysłać zdjęcie obu stron legitymacji szkolnej poprzez specjalnie przygotowany formularz dostępny pod tym [adresem](https://education.github.com/discount_requests/new). Legitymacja została zaakceptowana dopiero za trzecim razem. Zdjęcia muszą być dobrej jakości i dowodzić tego, że posiada się status ucznia.

Studenci mają łatwiej - uczelnie bardzo często oferują konta pocztowe. Z reguły są one zakładane dla wszystkich studentów zaraz po rozpoczęcia roku akademickiego. Po podaniu maila będzie poddany on weryfikacji. Jest to zdecydowanie szybszy proces od wcześniejszego. Dostęp do narzędzi może być aktywny od ręki.

Tutaj możecie [poczytać więcej](https://education.github.com/pack) oraz przy okazji ubiegać się o paczkę.

### Microsoft Imagine

Ten podtytuł jest wyjątkowo trudny do napisania. Microsoft Dreamspark, Microsoft Imagine.. chyba nikt nie wie jak nazywa się ta usługa. Niezależnie od nazwy: jest to paczka prosto od Microsoftu wraz z przydatnymi programami, takimi jak Access(tęsknię za zadaniami z informatyki!), czy też systemami operacyjnymi. Wygląda na to że Microsoft doskonale sobie zdaje sprawę z tego że piractwo jest powszechne. Tak wcale być nie musi! Bardzo, bardzo dużo uczelni jest częścią tego programu. Dzięki niemu nie musimy użerać się z komunikatami o oryginalności oprogramowania - a co za tym idzie - śpimy z czystym sumieniem.

Dostęp do tej usługi niekiedy leży w kwestii studenta. Na mojej uczelni konto na Microsoft Dreamspark posiada każdy student. Nie zawsze tak jest - warto jednak spytać kogoś kto jest związany z informatyką, aby cieszyć się z legalnych rozwiązań.

W moim przypadku usługa była dostępna również w technikum. Jeżeli jeszcze nie studiujecie, a macie ochotę przetestować najnowszy Windows Server - macie taką okazję! Należy tylko popytać.

### Eduroam

Doskonale sobie zdajemy sprawę z tego, że Internet jest potrzebny na studiach. Stąd też idea darmowego dostępu do sieci dla studentów - usługa ta nazywa się **eduroam**. Ma ona szereg plusów: jest to stabilny, ogólnodostępny punkt dostępowy. Dostępny na wielu uczelniach w kraju oraz za granicą(jest to projekt międzynarodowy) pozwala studentom na korzystanie z darmowego Internetu podczas tułaczki po świecie. Legendy krążą, że owe stabilne połączenie z siecią uratowało niejedno kolokwium…

Konto na eduroam zakłada się raz. Tutaj znowu wszystko zależy od uczelni: na uczelni A dostęp będzie zapewniony poprzez wyłącznie konfigurację loginu i hasła, na uczelni B - należało będzie się trochę natrudzić. Ale naprawdę warto - jest to bardzo dobrej jakości Internet. Jeżeli mieszkamy wystarczająco blisko uczelni(po drugiej stronie ulicy, czy w akademiku) nie musimy się martwić o połączenie z siecią. Eduroam świetnie sprawdzi się również w podróży po kraju, gdzie Internet nie zawsze musi śmigać, a jest potrzebny. Moje konto - założone w Lublinie - nie miało problemu aby połączyć się z tą samą siecią w Krakowie. A tylko przechodziłem obok uczelni!


Niestety, to usługa wyłącznie dla studentów. Innym mogę serdecznie polecić [Aero2](https://radek024.github.io/blog/offtop/2018/06/15/aero2-darmowy-internet/), o którym wpis również widnieje na #bykiwkodzie.

### Oprogramowanie firmy Autodesk

AutoCAD, Maya, Revit i kilka innych… tak, to pewnie nikomu nic nie mówi. Czy na pewno? Studenci zarówno Architektury, jak i Budownictwa znają owe programy jak własną kieszeń. To podstawowe programy na studiach tych kierunków. Są one również wykorzystywane jako narzędzia pracy na co dzień w wielu korporacjach. AutoCad - zdaje się najpopularniejszy z wymienionej trójki - służy(najogólniej pisząc) do tworzenia grafiki wektorowej. Rysów budynku, przekrojów, rzutów, figur geometrycznych… zastosowań jest mnóstwo.

Mnóstwo również kosztują legalne licencje. Są to naprawdę duże pieniądze. Oparte o system rocznej subskrypcji kosztują ponad tysiąc dolarów. To nie jest oczywiście na kieszeń zwykłego studenta. Dlatego też - aby rozwijać talenty - firma Autodesk udostępnia wersje edukacyjne programów. Jako studenci dostajemy program za darmo. Należy jednak mieć na uwadze że wersja edukacyjna niekoniecznie musi być wersją przeznaczoną na działalność komercyjną. Z rozmów jednak wiem, że studenci wcześniej wymienionych kierunków nie mają wiele wolnego czasu. Sam również korzystałem z AutoCADa - to naprawdę bardzo ciekawy program. Oczywiście nie używam go na co dzień, ale jest niezbędny w wielu dziedzinach życia, a co za tym idzie - studiów.

[Tutaj na przykład możemy otrzymać AutoCADa.](https://www.autodesk.com/education/free-software/autocad)

### Oprogramowanie firmy Jetbrains

Dzień z życia programisty PHP nie jest kolorowy. Codziennie należy odeprzeć miliony nieśmiesznych zaczepek, aby później - po czwartej kawie, zaraz po przyjściu do pracy - zacząć rzeźbę nad kodem.

Co jest kluczowym narzędziem takiego programisty? Nie, to nie Notepad++.

Większość odpowie: **PHPStorm**. To bardzo popularne IDE. Jest to narzędzie firmy Jetbrains. Poza PHPStormem JetBrains oferuje inne programy, takie jak **PyCharm** czy też **IntelliJ**.

To kolejny przykład bardzo, bardzo drogich środowisk. Stąd też dostęp do nich jest ograniczony. Jak zatem sprawdzić przez dłuższy okres czy będą odpowiednie dla nas? Wystarczy mieć status studenta. Firma dla kształcących się oferuje darmowe wersje programów. Dzięki temu mamy okazję dowiedzieć się, jak wygląda środowisko wielu programistów na co dzień. W sieci istnieje bardzo, bardzo dużo porad jak skonfigurować sobie owe narzędzia, aby praca była zwinna oraz przede wszystkim przyjemna. Jeżeli korzystamy z paczki oferowanej przez Github, mamy możliwość niemal od razu otrzymać dostęp do wymienionych programów. Wygodnie, czyż nie?

[PHPStorm brzmi ciekawie? Kliknij tutaj.](https://www.jetbrains.com/student/)

### Czy to wszystko?

Oczywiście że to tylko i wyłącznie czubek góry lodowej. W sieci istnieje bardzo, bardzo dużo zniżek dla studentów. We wpisie opisałem wyłącznie te najbardziej uniwersalne, tak aby wiele osób mogło z nich skorzystać.

Korzystacie z którejś oferty? Jak się sprawuje? A może znacie inne, równie interesujące? Koniecznie podzielcie się w komentarzu! :)
